# OERs
**ΑΠΟΘΕΤΗΡΙΟ ΔΙΑΔΡΑΣΤΙΚΩΝ ΑΝΟΙΚΤΩΝ ΕΚΠΑΙΔΕΥΤΙΚΩΝ ΠΟΡΩΝ ΖΩΗΣ ΑΝΤΩΝΟΠΟΥΛΟΥ**
1. Πρόκειται για πόρους οι οποίοι μπορούν να αξιοποιηθούν στο πλαίσιο της διδασκαλίας του μαθήματος της Φιλοσοφίας, σε διαθεματική σύνδεση με άλλα γνωστικά αντικείμενα. Όλοι οι πόροι έχουν αναρτηθεί στο Υλικό Χρηστών του Φωτόδεντρου και έχουν δημιουργηθεί με τα ψηφιακά εργαλεία της πλατφόρμας e-me. 
2. Διαδραστική παρουσίαση με τίτλο: "Είμαστε Ρομαντικοί;" http://photodentro.edu.gr/ugc/r/8525/2474?locale=el Στο μάθημα της Φιλοσοφίας, αλλά και της Λογοτεχνίας και της Ιστορίας, μπορεί να χρησιμοποιηθεί ως διαδραστική παρουσίαση του υλικού. Γίνεται αναφορά στον ρομαντισμό στα πεδία της λογοτεχνίας, της ζωγραφικής και της μουσικής. Οι μαθητές χρειάζεται να απαλλαγούν από τη στερεοτυπική ρήση του όρου και να αντιληφθούν το νοηματικό του εύρος και τη σημασία του στην ευρωπαϊκή πολιτισμική παράδοση. 
3. Διαδραστικές ερωτήσεις με τίτλο: "Η Φιλοσοφία με μια ματιά" http://photodentro.edu.gr/ugc/r/8525/2491?locale=el Σκοπός δημιουργίας του OER είναι να υποστηρίξει μια σύνοψη της ύλης του μαθήματος της Φιλοσοφίας. Οι μαθητές/-τριες μπορούν να απαντήσουν ατομικά ή σε ομάδες, οργανώνοντας διαγωνισμό φιλοσοφικών γνώσεων. Με αυτές τις ερωτήσεις ως έμπνευση, μπορούν, επίσης, να δημιουργήσουν δικές τους και να τις υποβάλουν στους/στις συμμαθητές/-τριές τους.
4. Σταυρόλεξο με τίτλο: "Φιλοσοφικό σταυρόλεξο" http://photodentro.edu.gr/ugc/r/8525/2490?locale=el Σκοπός δημιουργίας του OER είναι να υποστηρίξει μια σύνοψη της ύλης του μαθήματος της Φιλοσοφίας. Οι μαθητές/-τριες μπορούν να θυμηθούν βασικά στοιχεία του μαθήματος (ενδεχομένως στο πλαίσιο επανάληψης) με τρόπο ευχάριστο και παιγνιώδη. 
